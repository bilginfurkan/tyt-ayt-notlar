## Solunum Sistemi

### Burun
- Epitel dokudan salgılanan **mukus** havayı nemlendirir ve temizler.
- Kılcal damarlar alınan havayı ısıtır.

### Yutak
- Burunla gırtlağı bağlar.

### Gırtlak
- İçinde ses telleri bulunur.
- **Gırtlak kapağı (epiglottis)**, yutkunma sırasında besinlerin soluk borusuna kaçmasını engeller.

### Soluk Borusu
- Akciğerlere havayı iletir.
- Dıştan içe üç tabaka bulunur:
	1. Bağ doku
	2. Kıkırdak doku
	3. Epitel doku.
- **Epitel doku**, mukus salgılayarak ortamı nemli tutar ve havayla gelen tozları tutar
- Kıkırdak halkalar at nalı gibidir, bunlar soluk borusunu açık ve gergin tutar.
- Sağ ve sol akciğere doğru iki kola ayrılır.

### Akciğerler
- **Pleura** isimli çift katlı zarla örtülüdür. 
- Pleura zarlarının arasında bulunan **pleura sıvısı** soluk alıp verirken akciğerin **çalışmasını kolaylaştırır** ve kaburganın akciğere **hasar vermesini engeller**.
- Akciğerlerin içinde **alveol** isimli kesecikler bulunur. 
	1. Bronşçukların uç kısımlarında bulunurlar.
	2. Etraflarını saran kılcal damarlar arasında solunum gazlarının difizyonu gerçekleşir.
	3. Tek katlı **yassı epitel hücrelerinden** oluşurlar, bu hücrelerden **sürfaktan** salgılanır.
	4. *Sürfaktan* yüzey gerilimini azaltıp alveollere esneklik kazandırır.
	5. Alveollerde ayriyetten **fagasitoz yapan hücreler bulunur**, bunlar yabancı organizmaları yok eder. 
- Sağ akciğer üç, sol akçiğer iki bölmelidir.

### Soluk Alıp Verme
- Basınç değişimi ile olur.
- Soluk alırken:
	1. Kaburga kasları ve diyafram **kasılır**, **diyafram düzleşir**.
	2. Akciğer **hacmi artar**, **basıncı düşer**.
	3. Karın boşluğu **hacmi azalır**, iç **basıncı artar**.
- Soluk verirken:
	1. Kaburga kasları ve diyafram **gevşer**, **diyafram kubbeleşir**.
	2. Akciğer **hacmi azalır**, **basıncı artar**.
	3. Karın boşluğu **hacmi artar**, iç **basıncı düşer**.
- Soluk verirken **geri yaylanma basıncı**, akciğerin eski hâline dönme isteği,  etkilidir.
- **Soluk verirken de enerji harcanır**, ama yine soluk alırken daha fazla eneri kullanılır.

#### Yutkunma sırasında
1. Gırtlak yukarı doğru kalkar.
2. Epiglottis geriye doğru yatar.
3. Soluk borusu girişi kapanır.


### Soluk Alıp Vermenin Kontrolü
- Soluk alıp verme hızı **pons ve omurilik soğanı** tarafından kontrol edilir.
- Soluk alıp verme hızının **arttıran faktörler**:
	1. Kandaki karbondioksit miktarı artışı
	2. Kan pH azalışı
	3. Adrenalin ve tiroksin hormonu artışı
	4. Ortam sıcaklığı artışı
- Temel olarak hızı kontrol eden faktör **karbondioksit miktarı**dır.
- Kanda **karbondioksit artınca** sırasıyla:
	1. Karbondioksit su ile birleşerek **karbonik asit** olur.
	2. *Karbonik asit* H ve bikarbonata ayrışır.
	3. *Karbonik asidin* ayrışması sonucu oluşan H, kanın pH'ını düşürür.
	4. **Omurilik ve pons** bundan dolayı uyarılır.
	5. *Omurilik ve pons* soluk alıp verme hızını ayarlar.

### Alveollerden Dokulara, Dokulardan Alveollere Gaz Taşınımı

#### Oksijenin Taşınımı
1. Oksijen %3 miktarda kan plazmasında çözünmüş halde taşınır.
2. Alyuvarda %97 miktarda hemoglobin ile taşınnır **(oksihemoglobin)**.
	- **Alveol Kılcallarında:** Oksijen difüzyon ile alveol kılcallarına geçer, hemoglobin ile birleşip **HbO<sub>2</sub>** yani **oksihemoglobin**i oluşturur.
	- **Doku Kılcallarında:** CO<sub>2</sub> kana geçer, bunun sonucunda kan pH'ı **düşer** ve hemoglobinin oksijeni serbest bırakmasını sağlar (**Bohr Kayması**). Bunun etkisiyle oksijen bırakılır ve dokulara geçer.

#### Karbondioksit Taşınımı
1. Karbondioksit %7 miktarda kan plazmasında çözünmüş halde taşınır.
2. Karbondioksit %23 miktarda hemoglobin ile taşınır **(karbaminohemoglobin)**.
	- **Doku Kılcallarında:**  Doku hücrelerinde oluşan CO<sub>2</sub>'lerin bir kısmı hemoglobinlere girer ve alveol kılcallarına kadar karbaminohemoglobin (HbCO<sub>2</sub>) olarak taşınır.
	- **Alveol Kılcallarında:** CO<sub>2</sub> molekülleri hemoglobinlerden ayrılır, önce kan plazması ve sonra difüzyonla alveole geçer, en sonunda dışarı atılır.
	- **NOT:** Karbaminohemeoglobin miktarı doku kılcallarında artıp, alveol kılcallarında azalır.
3. Karbondioksit %70 miktarda kan plazmasında bikarbonat (HCO<sub>3</sub>) iyonu şeklinde taşınır.
	- **Doku Kılcallarında:** CO<sub>2</sub> alyuvara geçer ve **karbonik anhidraz** enzimi sayesinde su ile birleşip H<sub>2</sub>CO<sub>3</sub> yani **karbonik asit** olur, karbonik asitten bir tane H kopar ve **H hemoglobinle birlikte alveole**, geriye kalan **HCO<sub>3</sub> plazmaya geçerek alveole gider**.
	- **Alveol Kılcallarında:** Plazmada taşınan *HCO<sub>3</sub>* ile *H* birleşip karbonik asiti oluşturur. *Karbonik anhidraz* enzimi oluşan *karbonik asidi* H<sub>2</sub>O ve CO<sub>2</sub>'ye dönüştürür, oluşan CO<sub>2</sub> kan plazmasından alveole geçerek dışarı atılır.
	- **NOT:** HCO<sub>3</sub> miktarı doku kılcallarında artıp, alveol kılcallarında azalır. 