## Sindirim Sistemi

### Ağız
- Karbonhidratların **kimyasal sindirimi** başlar.
- Bütün yiyeceklerin **mekanik sindirimi** başlar.
- Üç yapı bulundurur.
	1. Dil
	2. **Diş**: Dışarıdan görünen kısmına **taç**, diş etiyle sarılı kısmına **boyun**, çene kemiğindeki kısmına **kök** denir. **Mine** dişin sert kısmı, **dentin** dişin kemik kısmı, **diş özü (pulpa)** kan damarları ve sinirleri içeren kısmıdır.
	3. Tükürük bezleri

### Yutak
- Yutkunma refleksi burada gerçekleşir; **gırtlak kapağı (epiglottis)** ile soluk borusu kapanır ve yemek borusuna besinler geçmiş olur.

### Yemek Borusu
- **Peristaltik harketler** ile besinleri mideye iletir.
- Yutkunma istemli başlayıp refleks olarak devam eder.

### Mide
- Besinler bir süre burada depo edilir.
- Kasılıp gevşeyerek besinleri mekanik sindirir.
- Proteinlerin kimyasal sindirimi burada başlar.
- Asidik ortamı bazı mikroorganizmaları yok eder.
- B<sub>12</sub> vitamini emilimi için kimyasallar üretir.
- İç kısmında **mukus** ve sindirim enzimi salgılayan hücrelerin bulunduğu **mukoza tabakası** vardır, bu tabaka epitel dokudan oluşur.
- Mide üç farklı şekilde uyarılarak **mide öz suyu** salgılayabilir. Mesela gastrin hormonu midedeki hücreleri uyarıp mide öz suyu salgılatır.
- **Mide öz suyu:** HCl, pepsinojen ve mukus bulundurur. İçindeki HCl; midede asidik bir ortam oluşturur, pepsinojeni (inaktif) pepsine (aktif) dönüştürür ve besinlerle gelen mikroorganizmaları yok eder.
- Mide öz suyunda **pepsinojen aktif** hâle gelirse **proteinler** sindirilmeye başlar.
- Mide öz suyundaki *mukus* mukoza tabakasını sarıp midenin asidik sıvıdan zarar görmesini engeller.
- Mide öz suyu ile besinlerin karışıp oluşturduğu bulamaca **kimus** denir, bu sonradan ince bağırsağa iletilir.

### İnce Bağırsak
- **Yağların mekanik sindirimi** gerçekleşir (safra ile).
- **Proteinlerin, karbonhidratların, yağların ve nükleik asitlerin** kimyasal sindirimi tamamlanır.
- Sindirim ürünlerinin ve diğer küçük moleküllerin emilimi gerçekleşir
- İlk kısmına onikiparmak bağırsağı, orta kısmına boş bağırsak, son kısmına ise kıvrımlı bağırsak denilir.
- Mideye benzer yapıya sahiptir.
- Mukoza tabakasında epitel hücreler **villus** denilen parmağımsı kıvrımlar oluşturur, bunları oluşturan hücrelerdeki uzantılara **mikrovillus** denir; bu ikisi ince bağırsaktaki emilim yüzeyini arttırır ve *villuslarda* bulunan kan ve lenf kılcalları emilim ile alınan molekülleri dolaşım sistemine iletir.
- Midede oluşan *kimus*un ince bağırsağa geçmesiyle **sekretin** ve **kolesistokin** hormonları salgılanır.
- *Sekretin hormonu* pankreastan **bikarbonat iyonu salgılatır**, bu ise *kimus*un asidik yapısını nötralleştirir, ayriyetten bu hormon karaciğeri safra üretmesi için uyarır.
- *Kolesistokin hormonu* pankreastan **sindirim enzimleri salgılatır** ve safra kesesini uyarıp safra salgısının koledok kanala dökülmesini sağlar.
- İnce bağırsakta sindirim sonucu oluşan sıvıya **kilus** denir, bu sıvıdaki monomerler, su, inorganik maddeler ve vitaminlerin çoğu zaten ince bağırsakta emilir; emilim sonucu arta kalanlar ise kalın barsağa iletilir.
- Oniki parmak bağırsağı **entorogastrin** hormonu üretilir, bu hormon midenin yavaşlamasını sağlar.

### Kalın Bağırsak
- Sindirim **gerçekleşmez**.
- K ve B<sub>12</sub> vitaminlerini salgılayan bakteriler yaşar.
- Su, elektrolit, K ve B<sub>12</sub> vitaminlerinin emilimi gerçekleşir.
- İnce bağırsak ile birleştiği yere **kör bağırsak** denir; burada bulunan uzantı şeklineki çıkıntıya **apandiks**, bu yapının iltihaplanmasına ise **apandisit** denir.

---

### Pankreas
- Karma bir bezdir: hem endokrin hem de ekzokrin salgı yapar.
- Midedeki *kimus* onikiparmak bağırsağına döküldüğünde uyarılır; sonucunda **pankreas öz suyu** salgılanır ve Wirsung kanalı ile Vater kabarcığına boşaltılır.
- *Pankreas öz suyu*nda:
	1. Bikarbonat iyonları ve su,
	2. Amilaz enzimi **(karbonhidrat sindirimi)**,
	3. Tripsinojen, kimotripsinojen, karboksipeptidaz **(protein hidroliz enzimleri)**,
	4. Lipaz enzimi **(yağ hidroliz enzimi)**,
	5. Nükleazlar **(nükleik asit hidroliz enzimi)** bulunur.

### Karaciğer ve Safra Kesesi
- *Safra* üretir, bu safra kesesinde depolanır.
- *Safra*:
	1. Su, safra pigmentleri,
	2. Bikarbonat iyonları,
	3. Bilurubin ve kolesterol bulundurur ve aynı zamanda;
	4. Yağda eriyen **vitamin ve yağların emilimini kolaylaştırır**,
	5. Pankreas öz suyu ile birlikte ince bağırsağın ortamını **bazik yapar**,
	6. Zararlı bakterileri yok eder.

- **Safra tuzları yağların mekanik sindirimini sağlar**.

### Tükürük Bezleri
- Dil, çene ve kulak altlarında bulunur.
- Su, mukus, tuz, lizozim ve *amilaz* enzimleri bulunur.
- Tükürükteki:
	1. Mukus: ağzın içini korur ve kayganlaştırır,
	2. Lizozim: mikropları yok eder,
	3. *Amilaz*: karbonhidrat sindirimi yapar.
- pH'ı 6-7 arasındadır.

--- 

### Karbonhidrat Sindirimi
1. Ağızda başlar, ağızda polisakkaritlere ve maltoza dönüşür.
2. Midede sindirimi **olmaz**.
3. İnce bağırsakta pankreastan gelen *amilaz* ve ince bağırsakta salgılanan disakkaridazlar ile karbonhidratlar glikoz, galaktoz, fruktozuna kadar parçalanır.

### Protein Sindirimi
1. Midede başlar; midede salgılandığında inaktif olan *pepsionjen* HCL ile aktifleşip pepsin olur, bu ise proteinlerin polipeptitlere yıkılmasına neden olur.
2. İnce bağırsakta tamamlanır.

### Yağ Sindirimi
- İnce bağırsakta başlar ve biter.
- *Safra* ile mekanik sindirime uğrar ve yağ damlacıkları oluşur.
- Pankreastan salgılanan *lipaz* enzimi yağları **yağ asidi ve gliserole** kadar parçalar.

### Nükleik Asit Sindirimi
- İnce bağırsakta başlar ve biter.
- Pankreastan gelen *nükleazlar* nükleik asitleri nükleotitlerine kadar parçalar.
- Nükleotitler de ince bağırsakta salgılanan enzimler ile şekere, fosfata ve azotlu organik baza kadar parçalanır.

---

### Besinlerin Emilimi
- Emilen besin monomerleri **kan kılcalları** ya da **lenf kılcalları** ile taşınır.

#### Kan Kılcalları ile Taşınım
- Yağ asidi ve gliserol **hariç** tüm besinler kan kılcallarına geçerek taşınır.
1. Kan kılcalları
2. Kapı toplardamarı
3. Karaciğer
4. Karaciğer toplardamarı
5. Alt ana toplardamarı
6. Sağ kulakçık

#### Lenf ile Taşınım
- Yağ asidi ve gliserol epitel hücrelerde emilir; burada üzerleri **kolesterol** ve özel proteinlerle kaplanarak **şilomikron** denilen suda çözünen yapılara dönüştürülür.
1. Lenf kılcalları
2. Peke sarnıcı
3. Göğüs lenf kanalı
4. Sol köprücük altı toplardamarı
5. Üst ana toplardamar
6. Sağ kulakçık

---

### Sindirim Sistemi Rahatsızlıkları

#### Reflu
- Mide üst kapağı yetmezliğinden dolayı olur.
- Ağza acı tad ve gıda gelmesi görülür.

#### Gastrit
- Mide mukoza tabakası yıpranmasından dolayı olur.
- Mide yanması ve yemekten sonra bulantı, tiksinme görülür.

#### Ülser
- Mide ve onikiparmak bağırsak mukozasında yara oluşmasıdır.
- Bulantı, kusma, iştahsızlık ve kilo kaybı görülür.

#### Hemoroit
- Anüs bölgesinde kasların genişlemesinden dolayı olur.
- Makatta kanama ve iltihap görülür.
